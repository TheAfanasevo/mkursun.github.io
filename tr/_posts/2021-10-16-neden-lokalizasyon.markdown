---
layout: post
title:  "Neden lokalizasyon?"
date:   2021-10-16 17:23:17 +0700
categories: lokalizasyon
lang: tr
lang-ref: neden-lokalizasyon
---
İnternet kullanıcılarının büyük çoğunluğunun kendi dilleri dışında herhangi başka bir dili konuşamadıkları ya da anlayamadıkları düşünüldüğünde, hitap ettiği kitle ne olursa olsun, internet üzerinden hizmet veren, özellikle de uluslararası platformların farklı coğrafyalarda kalıcı olabilmek için içeriklerini o coğrafyaların insanlarının anlayabileceği dilde yazmaları gerekir. İşte lokalizasyon `veya yerelleştirme` tam da burada devreye giriyor.

Peki, benim bu konuya ilgim nereden geliyor?

Lisede yabancı dil ağırlıklı bölümde, üniversitede ise çeviri bilim üzerine eğitimi tamamladım. Öğrencilik yıllarımı da katacak olursak yıllardır aktif ve profesyonel olarak çeviri yapıyorum. Fakat bu güne kadar yerelleştirmeyle, özellikle de web sitelerinin ve dijital uygulamaların yerelleştirilmesiyle... Klasik metinden metine çevirinin sınırlarını aşarak bu sihirli dünyaya girme isteğim, yazılım dünyasıyla tanışma dönemime denk geliyor. Zaten mümkün olan tüm durumlarda çeviri teknolojilerini kullanan bir çevirmen olarak, hem yaşadığım coğrafyada hem de dünya genelinde ortaya çıkan yenilik ve değişimin bir parçası olmak için bu attım bu alana ilk adımlarımı. Nasıl çeviriden yazılıma geçtiğim konusunun ayrı bir içerikte ele alınması gerekir. Bu yüzden bu konuyu şimdilik es geçiyorum.

Her ne kadar yazılımla, özellikle de web geliştirme çabalarıyla giderek daha da yakınlaşmış olsam da, bu beni doğrudan yerelleştirmeye götürecek bir adım değildi. Ve bu adımı atmak işte bu blog sayfasına nasip oldu. Bu sayfada ilgilendiğim alanlarda öğrendiklerim, kendimi nasıl geliştirdiğim, hangi kaynakları takip ettiğim gibi birçok konuya değinmek istiyorum. Umarım bu yolculuğu hep birlikte sonuna kadar sürdürürüz.

Görüşmek üzere...